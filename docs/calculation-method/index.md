---
share: "true"
layout: default
title: Методика розрахунку
nav_order: "2"
has_children: true
---


# Методика визначення енергоспоживання під час опалення

## 1 Визначення енергопотреби

Згідно з ДСТУ Б EN 13790:2011[^1] енергопотреба — це теплота, яку необхідно подати або видалити з кондиціонованого об'єму для підтримання встановлених температурних умов.

Кондиціонований об'єм — опалюваний та/або охолоджуваний об'єм.

{: .important }
> В даному розрахунку розглядається лише визначення потреб на опалення, тому тут і далі поняття кондиціонований об'єм і опалюваний об'єм є тотожними.

Річна енергопотреба, визначається згідно з розділами 7-14 ДСТУ Б А.2.2-12 (замінений на ДСТУ 9190:2022[^2]).

Для кожного місяця енергопотребу $Q_{nd}$ кВт·год, розраховують за формулою:

$$Q_{nd}=\frac{Q_{ht}-η_{gn}·Q_{gn}}{1000}, \tag{1}$$

де $Q_{ht}$ — сумарна теплопередача, Вт·год визначена за формулою $\eqref{eq2}$,  
$Q_{gn}$ — сумарні теплонадходження, Вт·год визначені за формулою $\eqref{eq3}$,  
$η_{gn}$ — безрозмірний коефіцієнт використання надходжень визначений згідно з розділом [коефіцієнт використання надходжень](./utilisation-factor.md).

{: .important }
> Енергопотреба для опалення має бути більше чи дорівнювати 0.

Для кожного місяця сумарну теплопередачу, $Q_{ht}$, Вт·год визначають за формулою:

$$Q_{ht}=Q_{tr}+Q_{ve}, \tag{2}\label{eq2}$$

де $Q_{tr}$ — сумарна теплопередача трансмісією, Вт·год, визначена згідно з розділом [теплопередача трансміссією](./transmission.md),  
$Q_{tr}$ — сумарна теплопередача вентиляцією, Вт·год, визначена згідно з розділом [теплопередача вентиляцією](./ventilation.md).

Сумарні теплові надходження, $Q_{gn}$, Вт·год, для кожного місяця визначають за формулою:

$$Q_{gn}=Q_{int}+Q_{sol},\tag{3}\label{eq3}$$

де $Q_{int}$ — сума внутрішніх теплонадходжень протягом кожного місяця, Вт·год, визначена згідно [внутрішні теплонадходження](./internal.md),  
$Q_{sol}$ — сума сонячних теплонадходжень протягом кожного місяця, Вт·год, визначена згідно з розділом [сонячні теплонадходження](./solar.md).

## 2 Визначення енергоспоживання

Згідно з наказом мінрегіону № 169 від 11.07.2018[^3] споживання енергії (енергоспоживання) — показник енергетичної ефективності будівлі, який визначає кількість енергії, що надходить до системи опалення, для задоволення потреб в енергії при опаленні.

Енергоспоживання будівлі на опалення, Вт·год, розраховується для кожного місяця за формулою:

$$Q_{use}=Q_{dis,in}+Q_{gen,ls},\tag{4}$$

де $Q_{dis,in}$  — енергія входу в підсистему розподілення, Вт·год, визначена згідно з ==НОМЕР==;  
$Q_{gen,ls}$ — загальні тепловтрати підсистем виробництва/генерування та акумулювання теплоти, Вт·год, визначені за формулою $\eqref{eq5}$.  

{: .important }
> Для розрахунку енергоспоживання, використовують тривалість опалювального періоду відповідно до ДСТУ-Н Б В.1.1-27[^4] (дані приведені у [додатку F](../appendixes/appendix-f.md)) для будівель закладів освіти, закладів дошкільної освіти та закладів охорони здоровʼя з температурою менше ніж 10℃, для інших будівель — з температурою менше ніж 8℃.
 
Загальні тепловтрати підсистеми виробництва/генерування та акумулювання теплоти, Вт·год, розраховують за формулою:

$$Q_{gen,ls}=Q_{dis,in}(1-\eta_{gen})/\eta_{gen}\tag{5}\label{eq5}$$

де $\eta_{gen}$ —коефіцієнт ефективності підсистем виробництва/генерування та акумулювання теплоти, визначена згідно з [додатком G](../appendixes/appendix-g.md).  
## Список використаних джерел

[^1]: [ДСТУ Б EN ISO 13790:2011 Енергетична ефективність будівель. Розрахунок енергоспоживання на опалення та охолодження (EN ISO 13790:2008, IDT)](https://online.budstandart.com/ua/catalog/doc-page?id_doc=28005)
[^2]: [ДСТУ 9190:2022 Енергетична ефективність будівель. Метод розрахунку енергоспоживання під час опалення, охолодження, вентиляції, освітлення та гарячого водопостачання](https://online.budstandart.com/ua/catalog/doc-page.html?id_doc=98995)
[^3]: [Наказ мінрегіону № 169 від 11.07.2018 "Про затвердження Методики визначення енергетичної ефективності будівель"](https://zakon.rada.gov.ua/laws/show/z0822-18#Text)
[^4]: [ДСТУ-Н Б В.1.1-27:2010 Захист від небезпечних геологічних процесів, шкідливих експлуатаційних впливів, від пожежі. Будівельна кліматологія](https://online.budstandart.com/ua/catalog/doc-page.html?id_doc=26655)
