---
share: "true"
layout: default
title: Методика розрахунку
nav_order: "2"
has_children: "true"
---


# Методика визначення енергоспоживання

## 1 Визначення енергопотреби на опалення

Згідно з ДСТУ Б EN 13790:2011[^1] енергопотреба для опалення — це теплота, яку необхідно подати або видалити з кондиціонованого об'єму для підтримання встановлених температурних умов.

Кондиціонований об'єм — опалюваний та/або охолоджуваний об'єм.

{: .important }
> В даному розрахунку розглядається лише визначення потреб на опалення, тому тут і далі поняття кондиціонований об'єм і опалюваний об'єм є тотожними.

Річна енергопотреба на опалення, кВт·год, визначається згідно з розділами 7-14 ДСТУ Б А.2.2-12 (замінений на ДСТУ 9190:2022[^2]).

Для кожного місяця енергопотребу для опалення $Q_{H,nd}$ Вт·год, розраховують за формулою:

$$Q_{H,nd}=Q_{H,ht}-η_{H,gn}·Q_{H,gn}, \tag{1}$$

де $Q_{H,ht}$ — сумарна теплопередача в режимі опалення, Вт·год визначена за формулою 2,  
$Q_{H,gn}$ — сумарні теплонадходження в режимі опалення, Вт·год визначені за формулою 3,  
$η_{H,gn}$ — безрозмірний коефіцієнт використання надходжень визначений згідно з розділом [коефіцієнт використання надходжень](./utilisation-factor/index.md).

{: .important }
> Енергопотреба для опалення має бути більше чи дорівнювати 0.

Для кожного місяця сумарну теплопередачу, $Q_{H,ht}$, Вт·год визначають за формулою:

$$Q_{H,ht}=Q_{tr}+Q_{ve}, \tag{2}$$

де $Q_{tr}$ — сумарна теплопередача трансмісією, Вт·год, визначена згідно з розділом [теплопередача трансміссією](./transmission/index.md),  
$Q_{tr}$ — сумарна теплопередача вентиляцією, Вт·год, визначена згідно з розділом [теплопередача вентиляцією](./ventilation/index.md).

Сумарні теплові надходження, $Q_{H,gn}$, Вт·год, для кожного місяця визначають за формулою:

$$Q_{H,gn}=Q_{int}+Q_{sol}, \tag{3}$$

де $Q_{int}$ — сума внутрішніх теплонадходжень протягом кожного місяця, Вт·год, визначена згідно [внутрішні теплонадходження](./internal/index.md),  
$Q_{sol}$ — сума сонячних теплонадходжень протягом кожного місяця, Вт·год, визначена згідно з розділом [сонячні теплонадходження](./solar/index.md).

## 2 Список використаних джерел

[^1]: [ДСТУ Б EN ISO 13790:2011 Енергетична ефективність будівель. Розрахунок енергоспоживання на опалення та охолодження (EN ISO 13790:2008, IDT)](https://online.budstandart.com/ua/catalog/doc-page?id_doc=28005)
[^2]: [ДСТУ 9190:2022 Енергетична ефективність будівель. Метод розрахунку енергоспоживання під час опалення, охолодження, вентиляції, освітлення та гарячого водопостачання](https://online.budstandart.com/ua/catalog/doc-page.html?id_doc=98995)
