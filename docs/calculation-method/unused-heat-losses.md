---
share: "true"
layout: default
title: Неутилізовані тепловтрати
parent: Методика розрахунку
nav_order: "8"
---

# Неутилізовані тепловтрати

Згідно з наказом мінрегіону № 169 від 11.07.2018[^1], неутилізовані тепловтрати підсистеми розподілення, $Q_{dis,ls,nrvd}$, розраховуються для кожного місяця за формулою:

$$Q_{dis,ls,nrvd}=Q_{dis,ls,nrbl}+(Q_{dis,ls,rbl}-Q_{dis,ls,rvd}),\tag{1}$$

де $Q_{dis,ls,nrbl}$ — неутилізаційні тепловтрати, кВт·год, розраховуються за формулою $\eqref{eq2}$;  
$Q_{dis,ls,rbl}$ — утилізаційні тепловтрати, кВт·год, розраховуються за формулою формулою $\eqref{eq2}$;  
$Q_{dis,ls,rvd}$ — утилізовані тепловтрати, кВт·год, розраховуються за формулою $\eqref{eq6}$.

{: .note }
> Неутилізаційними вважають тепловтрати підсистеми розподілення, що знаходяться в неопалювальних обʼємах. Утилізаційними вважають тепловтрати підсистем розподілення в опалюваних обʼємах.

## 1 Тепловтрати підсистеми розподілення

Тепловтрати підсистем розподілення, кВт·год, розраховують для за формулою:

$$Q_{dis,ls,(rbl/nrbl)}=\sum \Psi_{L,j}(\theta_m-\theta_j)L_jt_{op,an},\tag{2}\label{eq2}$$

де $\Psi_{L,j}$  — лінійний коефіцієнт теплопередачі j-го трубопроводу, кВт/(м·К), визначається відповідно до типових значень лінійного коефіцієнта теплопередачі $\Psi$, Вт/(м⋅К), наведених у [таблиці 1](unused-heat-losses.md#11-типові-значення-лінійного-коефіцієнта-теплопередачі--psi-втмк);  
$\theta_{m}$ — середня температура теплоносія упродовж місяця, ℃; визначають за температурним графіком регулювання теплоносія за погодними умовами при середньомісячній температурі зовнішнього середовища відповідного місяця, що визначається згідно з [додатком A](../appendixes/appendix-a.md);  
$\theta_{j}$ — температура оточуючого середовища упродовж місяця, ℃;  
$L_j$ — довжина $j$-го трубопроводу, м;  
$t_{op,an}$ — години опалення упродовж місяця, год;  
$j$ — індекс, що позначає трубопроводи з однаковими граничними уимовами.

## 1.1 Типові значення лінійного коефіцієнта теплопередачі $\Psi$, Вт/(м·К)

|  | Секція $L_V$ | Секція $L_S$ | Секція $L_A$ |
| ---- | :--: | :--: | :--: |
| Ізольовані, відкрито прокладені трубопроводи | 0,2 | 0,3 | 0,4 |
| Неізольовані трубопроводи |  |  |  |
| $A$ ≤ 200 м² | 1,0 | 1,0 | 1,0 |
| 200 м² < $A$ ≤ 500 м² | 2,0 | 2,0 | 2,0 |
| $A$ > 500 м² | 3,0 | 3,0 | 3,0 |

{: .note }
> **\*Примітка 1.**  Для правил визначення $L_V$, $L_S$, $L_A$ (див. рисунок нижче)
>**\*Примітка 2.** $A$ — кондиціонована площа будівлі.

![pipe-types.svg](../assets/pipe-types.svg)

**Познаки:**  
$L_V$ — довжина трубопроводу між теплогенератором та стояками. Цей (горизонтальний) трубопровід може бути розташований в неопалюваному об’ємі (підвал, горище) або в опалюваному об’ємі;  
 $L_S$ — довжина вертикальних трубопроводів (стояки). Ці трубопроводи можуть бути прокладені в будь-яких опалюваних об’ємах, у зовнішніх стінах або всередині будівлі. У них завжди циркулює теплоносій;  
 $L_A$ — з’єднувальні трубопроводи (вузли обв’язки). У цих трубопроводах витрата теплоносія є регульованою тепловіддавальною складовою системи в опалюваних об’ємах.

{: .warning }
> В даному розрахунку, для спрощення, приймається що всі трубопроводи типу $L_V$, знаходяться в некондиціонованому обʼємі із температурою середовища 13℃, а трубопроводи $L_S$ та $L_A$ знаходяться в кондиціонованому обʼємі.


### 1.3 Наближене визначення довжини трубопроводу

Для спрощеного розрахункового методу наближено визначають довжину трубопроводу у будівлі, виходячи з довжини $(L_L)$ та ширини $(L_W)$ будівлі, висоти поверху $(h_{iev})$ та кількості поверхів $(N_{iev})$[^2].

- Довжина трубопроводів частини V, м, розраховується за формулою:

$$L_V=2·L_L+0,01625·L_L·{L_W}^2,\tag{3}$$

- Довжина трубопроводів частини S, м, розраховується за формулою:

$$L_S=0,025·L_L·L_W·h_{iev}·N_{iev},\tag{4}$$

- Довжина трубопроводів частини A, м, розраховується за формулою:

$$L_A=0,55·L_L·L_W·N_{iev},\tag{5}$$

## 2 Утилізовані тепловтрати

Утилізовані тепловтрати, кВт·год, розраховуються за формулою:

$$Q_{dis,ls,rvd}=Q_{dis,ls,rbl}·0,9·\eta_{gn},\tag{6}\label{eq6}$$

де $\eta_{gn}$ — безрозмірний коефіцієнт використання надходжень, розраховений згідно з розділом [коефіцієнт використання надходжень](./utilisation-factor.md).

[^1]: [Наказ мінрегіону № 169 від 11.07.2018 "Про затвердження Методики визначення енергетичної ефективності будівель"](https://zakon.rada.gov.ua/laws/show/z0822-18#Text)
[^2]: [ДСТУ Б EN 15316-2-3:2011 Методика розрахунку енергопотреби та енергоефективності системи. Частина 2-3. Теплорозподілення в системі опалення](https://online.budstandart.com/ua/catalog/doc-page?id_doc=29944)