---
share: "true"
layout: default
title: Коефіцієнт використання надходжень
parent: Методика розрахунку
nav_order: "5"
---


# Коефіцієнт використання надходжень

У методиці згідно зі стандартом ДСТУ 9190[^1] динамічні впливи враховують введенням коефіцієнта використання надходжень.

## 1 Коефіцієнт використання надходжень

Безрозмірний коефіцієнт використання надходжень $\eta_{gn}$ — це функція співвідношення надходжень і втрат теплоти $\gamma$, та числового параметра $a$, який залежить від інерції будівлі, як наведено у формулах:

- якщо $\gamma>0$ та $\gamma ≠1$:
 
$$\eta_{gn}=\frac{1-\gamma^a}{1-\gamma^{a+1}},\tag{1}$$

- якщо $\gamma = 1$:

$$\eta_{gn}=\frac{a}{a+1},\tag{2}$$

- якщо $\gamma<0$ та $Q_{gn}>0$:

$$\eta_{gn}=1/\gamma,\tag{3}$$

- якщо $\gamma≤0$ та $Q_{gn}≤0$:

$$\eta_{gn}=1,\tag{4}$$

за:

$$\gamma=\frac{Q_{gn}}{Q_{ht}},\tag{5}$$

де $\gamma$ — безрозмірне співвідношення надходжень і втрат теплоти;  
$Q_{ht}$ — сумарна теплопередача, Вт·год, визначені згідно з розділом [методика розрахунку](./index.md);  
$Q_{gn}$ — сумарні теплонадходження, Вт·год, визначені згідно з розділом [методика розрахунку](./index.md);  
$a$ — безрозмірний числовий параметр, що залежить від часової константи будівлі, $\tau$ визначений за формулою:

$$a=1+\frac{\tau}{15},\tag{6}$$

де $\tau$ — часова константа будівлі, визначена згідно з [1.1](utilisation-factor.md#11-часова-константа-будівлі);

### 1.1 Часова константа будівлі

Часова константа будівлі, $\tau$, год, характеризує внутрішню теплову інерцію будівлі. Її розраховують за формулою:

$$\tau=\frac{C_m}{H_{tr,adj}+H_{ve,adj}},\tag{7}$$

де $C_m$ — внутрішня теплоємність будівлі, Вт·год/К, розрахована згідно з [1.2](utilisation-factor.md#12-внутрішня-теплоємність-будівлі);  
$H_{tr,adj}$ — значення загального коефіцієнта теплопередачі трансмісією, Вт/К, розраховане згідно з розділом [теплопередача трансмісією](./transmission.md);  
$H_{ve,adj}$ — значення загального коефіцієнта теплопередачі вентиляцією, Вт/К, розраховане згідно з розділом [теплопередача вентиляцією](./ventilation.md).

### 1.2 Внутрішня теплоємність будівлі

Внутрішню теплоємність будівлі або зони будівлі, $C_m$, Вт·год/К, розраховують. за формулою:

$$C_m=C\cdot A_f,\tag{8}$$

де, $C$ — внутрішня теплоємність будівлі, на одиницю площі, Вт·год/(м²·К), приймають згідно з [таблицею 1.3](utilisation-factor.md#13-національні-значення-для-внутрішньої-теплоємності);  
$A_f$ — кондиціонована площа будівлі, м².

{: .note }
> Кондиціонована площа будівлі — сумарна площа поверхів (враховуючи, зокрема, мансардний, опалюваний цокольний і підвальний поверхи) будівлі, яку вимірюють у межах внутрішніх поверхонь зовнішніх стін, з урахуванням площі, що займають горизонтальні проекції внутрішніх стін і перегородок.

### 1.3 Національні значення для внутрішньої теплоємності

| Клас | $C$, Вт·год/(м²·К) | Деталізація |
| ---- | :--: | ---- |
| Дуже легкий | 25 | Каркасні будівлі зі стінами полегшеної конструкції — збірно-щитові, каркасно-засипні, деревʼяні, сендвіч-панелі, тощо |
| Легкий | 35 | Будівлі зі стінами з монолітного шлакобетону, шлакоблоків, блоків з ніздрюватого бетону, черепашнику, та інших дрібноштучних виробів із залізобетонними чи деревʼяними перекриттями |
| Середній | 50 | Будівлі великопанельні, великоблокові, з цегляними стінами товщиною в одну цеглу, із залізобетонними чи деревʼяними перекриттями |
| Важкий | 80 | Капітальні будівлі з цегляними стінами товщиною (1,5 — 2 цеглини), із залізобетонними перекриттями |
| Дуже важкий | 110 | Особливо капітальні будівлі з камʼяними або ценляними стінами (товщиною 2,5 — 3,5 цеглини), із залізобетонним чи металевим каркасом, із залізобетонним перекриттям |

[^1]: [ДСТУ 9190:2022 Енергетична ефективність будівель. Метод розрахунку енергоспоживання під час опалення, охолодження, вентиляції, освітлення та гарячого водопостачання](https://online.budstandart.com/ua/catalog/doc-page.html?id_doc=98995)
