---
share: "true"
layout: default
title: Сонячні теплонадходження
parent: Методика розрахунку
nav_order: "4"
---


# Сонячні теплонадходження

Згідно з ДСТУ 9190[^1] Сонячні теплонадходження визначають, базуючись на еквівалентних площах [інсоляції](https://en.wikipedia.org/wiki/Solar_irradiance) відповідних світлопрозорих та непрозорих елементів будівлі та на поправках до затінення сонця зовнішніми перешкодами. Також там надано коригування для теплової радіації до атмосфери.

{: .note }
> В даному розрахунку, для спрощення, врахуємо лише ті сонячні теплонадходження, що надходять через вертикально розташовані світлопрозорі елементи будівлі. Також знехтуємо врахуванням додаткового теплового випромінення в атмосферу та врахуванням зниження кількості падаючого сонячного випромінювання через постійне затінення поверхні, що спричинене:
> - іншими будівлями;
> - топографією (пагорбами, деревами тощо);
> - звисами;
> - іншими елементами самої будівлі;
> - зовнішніми частинами стіни, куди встановлений засклений елемент.

## 1 Сонячні теплонадходження через елементи будівлі

Сонячні теплонадходження через $k$-ий елемент будівлі $\Phi_{sol,k}$, Вт, визначають за формулою:

$$\Phi_{sol,k}=A_{sol,k}I_{sol,k},\tag{1}$$

де $A_{sol,k}$ — еквівалентна площа інсоляції $k$-ї поверхні з даною орієнтацією у будівлі, визначена згідно з [1.1](solar.md#11-еквівалентна-площа-інсоляції-засклених-елементів);  
$I_{sol,k}$ — сонячна радіація, значення середньомісячної дози сонячної радіації, осередненої для однієї години для сприймальної площі $k$-ої поверхні з даною орієнтацією за середніх умов хмарності, Вт/м², визначають згідно з [додатком Е](../appendixes/appendix-e.md).

{: .note }
> Еквівалентна площа інсоляції $A_{sol,k}$ дорівнює площі абсолютно чорного тіла, що отримує таке саме сонячне теплове надходження, як і поверхня, що розглядають.

### 1.1 Еквівалентна площа інсоляції засклених елементів

Еквівалентну площу інсоляції заскленого елемента оболонки (наприклад, вікна) $A_{sol}$, розраховують за формулою:

$$A_{sol}=g_{gl}(1-F_F)A_{w,p},\tag{2}$$

де $g_{gl}$ — загальний коефіцієнт пропускання сонячної енергії світлопрозорої частини елемента, визначений за формулою (НОМЕР);  
$F_F$ — частка площі обрамлення, відношення площі проекції обрамлення до загальної площі проекції заскленого елемента, визначена згідно [1.1.1](solar.md#111-частка-площі-обрамлення);  
$A_{w,p}$ — загальна площа проекції заскленого елемента (наприклад, площа вікна, вітражу або світлопрозорого фасаду, тощо), м².

Для засклених елементів оболонки з нерозсіювальним склінням коефіцієнт пропускання сонячної енергії для випромінювання, перпендикулярного до скління $g_n$, необхідно приймати згідно з даними таблиці [1.2](solar.md#112-типові-значення-коефіцієнта-загального-пропускання-сонячної-енергії-за-нормального-кута-падіння-для-поширених-типів-скління).

Через те, що осереднений за часом загальний коефіцієнт пропускання сонячної енергії — це параметр, значення якого дещо нижче за $g_n$, то для його обчислення використовують поправковий коефіцієнт $F_w$, як наведено у формулі:

$$g_{gl}=F_w\cdot g_n,\tag{3}$$

де $F_w$ — поправковий коефіцієнт для нерозсіювального скління, приймають $F_w$ = 0,9.

#### 1.1.1 Частка площі обрамлення

Частку площі непрозорого обрамлення від загальної площі світлопрозорого огородження (вікна) допустимо, для спрощення, приймати на рівні
- 0,3 для віконних та дверних блоків
та
- 0,2 для світлопрозорих фасадів будівлі.

#### 1.1.2 Типові значення коефіцієнта загального пропускання сонячної енергії за нормального кута падіння для поширених типів скління

| Тип скління | $g_n$ |
| ---- | :--: |
| Одинарне скління | 0,85 |
| Подвійне скління | 0,75 |
| Подвійне скління із селективним низькоемісійним покриттям | 0,67 |
| Потрійне скління | 0,70 |
| Потрийне скління з одним селективним низькоемісійним покриттям | 0,58 |
| Потрійне скління з двома селективними низькоемісійними покриттями | 0,50 |
| Подвійне скління з органічного скла для зенітних ліхтарів | 0,90 |
| Потрійне скління з органічного скла для зенітних ліхтарів | 0,83 |

[^1]: [ДСТУ 9190:2022 Енергетична ефективність будівель. Метод розрахунку енергоспоживання під час опалення, охолодження, вентиляції, освітлення та гарячого водопостачання](https://online.budstandart.com/ua/catalog/doc-page.html?id_doc=98995)